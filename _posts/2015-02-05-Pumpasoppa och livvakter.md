---
layout: post
title: Pumpasoppa och livvakter
comments: true
---

Åt pumpasoppa igår och idag till lunch, jag hade med mig soppan till till jobbet i en matlåda som gick sönder i väskan. En kanonstart på dagen. Sen dess har pumpasoppan har på olika sätt gjort sig påmind i hela 18 timmar. 

Nåja. 

Jag har fått höra en grej som fan är helt otrolig. Det är kan eventuellt vara så att historien inte är fullständigt sann eller riktig. Men den är jävligt bra, den handlar om livvakter. 

I största allmänhet är det häftigt med livvakter, men det är såklart mycket påfrestande för den som behöver deras skydd varenda dag. Det blir jobbigt när man ska operera bort sina varfyllda fotvårtor eller gå på tinderdejt, som väl alla gör då och då. Man säger aldrig något till livvakterna, om att man kan bli så jävla trött på dem, till dem säger man bara <i>godmorgon</i> och <i>is this room clear</i> och <i>vi ses imorgon</i>. 

Ändå har livvakterna självklart insett det här. De är skitbra på sånt, att märka det som egentligen är helt omöjligt att upptäcka. Särskilt farliga grejer, som tokstollar som planerar tårtattacker eller att skilja en väska fylld med svettiga träningskläder och banan från en fylld med sprängämnen. Sånt är svårt att lära sig men såklart bra att kunna. 

För att inte plåga den beskyddade alltför mycket har livvakterna utvecklat ett mycket sofistikerat system. De har lärt sig att hela tiden röra sig i den beskyddades döda vinkel. På så vis märker hen inte att livvakterna finns där att ta en kula för dem om så skulle krävas. Helt otroligt. 

![Image of livvakt]
(https://raw.githubusercontent.com/antonmodin/assets/master/livvakt.jpg)
<i>Kung med livvakter i död vinkel</i>

