---
layout: post
title: Jag har så svårt att tycka synd om piloterna
comments: true
---
Nu är det färdigstrejkat för piloterna som så vitt jag förstår är nöjda med vad de blivit erbjudna. Skönt för dem. De senaste 11 dagarna har medierna kört fullt ös med rapporteringen kring strejken. Korrespondenter, liverapportering och extrainsatta presskonferenser. Som om hela nordens framtid avgjordes i det Norwegianska förhandlingsrummet. 
 
Och nog för att det kan suga benhårt med dåliga chefer, struliga arbetstider eller orättvis lön men det är svårt att tycka synd om piloterna. Det går nästan inte. Trots att det verkar som att bolaget betett sig vedervärdig, på ett sätt som ingen förtjänar.
 
Nästan lika svårt är det att känna för strandade weekendresenärer eller stressade inrikesflygande affärsmän. Jag tror ärligt talat att <a href="http://www.svt.se/sport/vm-vinter/emil-jonsson-missar-vm-i-falun">Emil Jönssons skada</a> just innan skid-VM i Falun gjorde fler människor ledsna. Och människor som det på riktigt är synd om syns med pappmugg på våra gator varje dag.
 
Vad beträffar piloternas gnäll så är det väl i dessa tider många andra yrkesgrupper som bra gärna skulle ha fast, trygg och kollektivavtalad anställning. Men som istället tvingas att finna sig i snåriga, eländiga anställningsavtal med risiga villkor och dåligt betalt. 
 
Sådan skit kan en tydligen inte så ut med om det ska flygas. Nä du! Bakom spakarna ska en kunna sitta tryggt och bekvämt, mätt och belåten. Medellönen för en pilot i Sverige är knappt 60 000 kronor. De kan väl gott lägga undan lite till bistrare dagar och passa på att handla i tax freen. 
 

