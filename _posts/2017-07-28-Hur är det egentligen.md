---
layout: post
title: Hur är det egentligen?
comments: true
---

![000013.jpg](https://www.dropbox.com/personal/Bilder/USA%202017/ErikFalk008017?preview=000013.JPG)



Sommarsemester och tid att tänka. Skönt. Det behöver inte vara stora saker som att rädda eller fälla en regering,  det kan vara annat också, funderingar på hur det egentligen ligger till. Jag tänker mycket på sånt och kallar den typen av frågor för egentligen-frågor. De är kniviga, sådär att man blir lite yr och snurrig av att tänka på dem, eftersom de är så förbannat svåra att svara på. Årets semester går åt till att fundera på fyra i princip omöjliga egentligen-frågor.

#### Hur fungerar Tigerbalsam *egentligen*?
Det blir faktiskt varmt, brukar ha det på vaderna ibland. Värmer gott. Men jag begriper inte hur blir det kommer sig. Det blir varmt till och med om burken stått i kylen över natten. Obegripligt. 

#### Varför köper man bara färskost när man är utomlands *egentligen*?
Med solmogna tomater och lite salt på, kanongott. Tillbaka i hemma blir det alltid bara Bregott, leverpastej och prästost.

#### Hur stor är en kejsarpingvin *egentligen*?
Vissa säger att kejsarpingviner är små, typ en halvmeter. Jag är Ö V E R T Y G A D om att de är lika stora som människor, en och åttio eller så. Men jag vet inte egentligen för när man ser dem på naturfilm finns NOLL referenspunkter. Det är bara berg och massa pingviner.

#### Vad smakar Trocadero *egentligen*?
???

Hoppas det blir sol imorgon så man kan bada.
